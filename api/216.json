{"title":"马家爵赋:::::","zzzContent":"<p>今天发现《马家爵赋》写得不错，留下来。<br />\n　　马家爵者，桂之宾阳人也，家贫，常困之。其人也，幼而聪敏，少而敦厚，不善言。</p>\n<p>　　爵少时，常见父母及乡人之苦，因叹之，乃作悬梁刺骨之举，思报教养之恩也。及其长，负笈求学于滇。方见大千世界，又有数同门讥其贫而辱之。尝有一人，欲与之钱二而令洗（不好）其（袜）。 又数人溺其榻上，爵悉受之，然心怀怨，由是益少言。</p>\n<p>　　爵未入滇时，尝离校，远至贵港，数日乃归，其师问之，曰：“欲见海也”。</p>\n<p>　　其尝数日隐于舍，不出学。或怪之，入探，乃知（此处残缺数字，盖众人已知其因）</p>\n<p>　　又其家甚贫而学资甚巨，不得已，乃出而为苦工（不好），以为学费。爵求学四载，其家出资尚不足钱六千，岂非爵之力耶？</p>\n<p>　　其为人坚忍若此。</p>\n<p>　　甲申岁仲春某日，聚同寝者数生为牌戏，未几，其一云爵作诈，同赌者数生闻此言，皆群起而谩之。爵心衔恨。又怒其平日之辱。晚，货大铁锤二，欲杀邵生。既同寝，夜半击之，邵应声倒地，首裂。 爵恐事败，遂击杀唐。夜思之，丈夫立于世，缄言慎行，无可悔也。次日，乃再击杀二生 。至此，杨，唐，龚，卲诸生皆毙于其手。其间，同乡一生探访，欲杀之，兹念一饭之恩，以明韩信之义，故隐而不发，放其行。既杀四生，爵悔，乃匿四生尸于舍之木柜，内外密封之， 挂锁而遁。</p>\n<p>　　数日，同舍一生语于 舍吏：&#8221;吾室若鲍鱼肆，其臭不绝，不知何故？&#8221;吏乃同生俱入，屏息发舍之木柜，见四人尸，股栗欲堕。</p>\n<p>　　吏不敢隐，报闻上司。刑部闻之以为重案， 传书天下，重金捕之，于是天下大动，多有流言，或言其在西北，或言其遁江南，更有度其亡出境者。越旬日，琼之邑人游于道 ，见一丐颇似马生，语之，乃作癫狂状。邑人禀之巡捕衙门。捕而问之，乃云：&#8221;某是也。&#8221;遂枷锁收监。</p>\n<p>　　爵之既捕，海内哗然，或为其鸣不平，好事者愿募其捐，风骚之士冒其名而赋诗，丝竹之辈仰其行而撰歌。其势喧腾，莫有比之者。</p>\n<p>　　异史氏曰：夺人命者偿之己命，盖天理也。爵杀四人，其罪当诛。然吾度之，岂有以睚眦之怨而杀人者耶？其乡里之贫，求学之困顿，学费之昂巨，众人之白眼，莫非助其行凶之利器乎？某常思之，盖学费之巨，已愈若等乡民之力甚矣。或勉力为之，莫不困顿无极。又乡里之贫已非一日，其入城谋生者，多遭羞辱。若无视之若仇雠者，岂不怪哉！如此，其不为恶人者几希！马加爵必死，然其为王加爵李加爵者，正不知有几人也。</p>\n<p>　　吾观爵幼之聪慧，长之困厄，及其学于滇而害同门之事，感其与四同门之不幸，莫不掩面太息，无他，为天下发一浩叹耳。\n</p>","postDate":"2004-12-02 20:44:30","postId":216,"type":"post","status":"publish","imported":true,"file":"216.md"}